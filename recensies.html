<!DOCTYPE html>
<html lang="nl">

<head>
    <title>recensies</title>

    <link rel="apple-touch-icon" sizes="180x180" href="/meta/apple-touch-icon.png">
    <link rel="icon" type="image/png" sizes="32x32" href="/meta/favicon-32x32.png">
    <link rel="icon" type="image/png" sizes="16x16" href="/meta/favicon-16x16.png">
    <link rel="manifest" href="/meta/site.webmanifest">
    <link rel="mask-icon" href="/meta/safari-pinned-tab.svg" color="#1c806c">
    <link rel="shortcut icon" href="/meta/favicon.ico">
    <meta name="mobile-web-app-capable" content="yes">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="lyra">
    <meta name="application-name" content="lyra">
    <meta name="msapplication-TileColor" content="#1c806c">
    <meta name="msapplication-config" content="/meta/browserconfig.xml">
    <meta name="theme-color" content="#1c806c">

    <meta name="viewport" content="width=device-width, height=device-height, initial-scale=1.0">

    <link rel="stylesheet" href="https://fonts.googleapis.com/css?family=Source+Sans+Pro:300,300i&subset=latin-ext">
    <link rel="stylesheet" href="/iosevka/iosevka.css">

    <style>
        ::-webkit-scrollbar {
            width: 10px;
        }

        ::-webkit-scrollbar-track {
            border-radius: 5px;
            background: transparent;
        }

        ::-webkit-scrollbar-thumb {
            border-radius: 5px;
            background: rgba(28, 128, 108, 0.6);
        }

        ::-webkit-scrollbar-thumb:hover {
            background: rgba(28, 128, 108, 1);
        }

        ::-webkit-scrollbar-thumb:window-inactive {
            background: rgba(28, 128, 108, 0.4);
        }

        ::selection {
            background: #1C806C;
        }

        * {
            margin: 0;
            padding: 0;
            transition: all 0.14s ease;
        }

        body {
            background: #262626;
            font-family: Source Sans Pro, sans-serif;
            font-weight: 300;
            color: #ffffff;
            padding: 5px 45px 25px 45px;
            overflow-x: hidden;
        }

        h1 {
            font-weight: 200;
            font-size: 50px;
            line-height: 140%;
            font-family: Iosevka, monospace;
            margin-top: 25px;
        }

        h2 {
            font-weight: 300;
            font-size: 24px;
            margin-bottom: 10px;
            line-height: 140%;
        }

        h3 {
            font-weight: 200;
            font-size: 24px;
            margin-bottom: 10px;
            line-height: 140%;
            font-family: Iosevka, monospace;
        }

        p {
            font-weight: 300;
            font-size: 20px;
            margin-bottom: 10px;
            line-height: 140%;
        }

        i,
        em {
            font-style: italic;
        }

        a,
        u {
            color: #ffffff;
            text-decoration: underline;
            text-decoration-skip: ink;
        }

        a:hover {
            color: #1C806C;
        }

        img {
            margin: 10px 0 15px 0;
            width: 400px;
            height: auto;
        }

        iframe {
            margin: 10px 0 10px 0;
            width: 400px;
            height: 80px;
        }

        @media only screen and (max-width: 489px) {
            img {
                width: 100%;
            }
            iframe {
                width: 100%;
            }
        }

        .divider {
            display: block;
            width: 40px;
            content: url("/img/divider.png");
            margin-top: 25px;
        }

    </style>
    <script type="text/javascript" src="/script/prefixfree.min.js"></script>
</head>

<body>
    <!-- -->
    <h1>Shht & Ventilateur</h1>
    <h3>Stelplaats, Leuven (Inuit Exit)</h3>
    <img src="https://www.veto.be/cache/img/2aecbd71c7da59b5a5c410c8ec3d6a5f-1_3.jpg">

    <p>Al enkele jaren waait een frisse wind door het Gentse muzieklandschap, die af en toe evolueert tot een kleine storm. Vijf conservatoriumstudenten groeiden onder de naam Shht uit tot een ware cultact. De verscheidene keren dat we de jongens al live konden bewonderen, zette hun wild geëxperimenteer de zaal steevast in vuur en vlam. Ter gelegenheid van de uitgave van hun tweede plaat begin dit jaar hadden nog heel wat gelijkaardige feestjes moeten volgen, maar door de coronacrisis vielen de releaseshows helaas in het water.</p>

    <p>Hoewel <em>Noneketanu</em> niet helemaal wist te ontsnappen aan de vloek van de tweede plaat, was het talent van het kwintet—toen tijdelijk zonder leadzanger Michiel Renson—nog steeds in dergelijke mate aanwezig dat de gemiddelde supermarkt je er vast een hoeveelheidskorting op zou kunnen aanbieden. We waren dan ook razend benieuwd naar hoe de nieuwe nummers zich op het podium zouden vertalen. Voor hun kleinschalige, coronabestendige set in Stelplaats dit weekend had concertorganisatie Inuit de groep aangekondigd onder de alias Flipperboys, maar trouwe fans wisten duidelijk hoe de vork in de steel zat.</p>

    <p>Wel gewoon op het programma te vinden was Ventilateur, dat de avond mocht openen. Het trio brengt een eclectische mix van jazz en instrumentale rock. Het was jammer dat we ons niet aan een danspasje konden wagen, want al vanaf het begin spatte de aanstekelijke energie van het podium af. Drummer Iben Stalpaert en bassist Jasper Hollevoet gingen wild tekeer op hun instrumenten; het was aan gitarist Daan Soenens om dit alles op te vullen met wat smaakvolle dromerige akkoorden.</p>

    <p>Doorheen de set hoorden we een geluid dat iets had van moderne jazzgroepen als BADBADNOTGOOD, maar Ventilateur had meer dan genoeg eigenheid meegebracht naar Stelplaats. Er werd wel niet bijster veel van deze formule afgeweken, maar dat weerhield ons niet om drie kwartier lang helemaal mee te worden genomen in het verhaal van het trio. Graag zien we hen nog eens aan het werk wanneer we terug wat meer bewegingsruimte hebben.</p>

    <iframe src="https://open.spotify.com/embed/album/36uVVki7dPIQaTKAZlhBxP" frameborder="0" allowtransparency="true" allow="encrypted-media"></iframe>

    <p>Naar de hoofdact van vanavond werd intussen nog steeds verwezen met ‘Flipperboys’, maar die illusie hield niet lang meer stand: al snel kwamen de leden van Shht op het podium. Michiel mocht het geheel inleiden met een soms oprechte, dan weer ludieke speech gericht aan zijn collega’s. Dit was het eerste optreden sinds zanger en band herenigd werden, en dat was bij momenten wel te merken; de performance was iets minder strak dan we gewoon zijn, al zal dat ook wel aan deze ongewone tijden gelegen hebben.</p>

    <p>Gezien die bijzondere omstandigheden werd dan ook de kans gegrepen om het vanavond iets anders te doen. Er werd ingezet met een versie van “Masterpiece” die quasi onherkenbaar was; loeiharde synths en gitaren waren vervangen door een sfeervol reggae-arrangement. Naar het einde toe werd het roer nog eens omgegooid en veranderde Shht Stelplaats in een gezellige jazzclub.</p>

    <p>Tijdens bescheiden Studio Brussel-hitje “Morning Coffee” mochten wel alle remmen los. Headbangen leek in deze context wat vreemd, maar er werd wel gretig met de hoofden geknikt. We wisten iets minder wat we aan moesten met de geluidscollage in het midden van “Epos”, waarin de groep wat ons betreft net iets te ver naar het absurde leunde. De podiumcapriolen die zich intussen afspeelden waren zowaar interessanter: gitarist Nathan Ysebaert kwam op een bepaald moment terecht in een furieus gevecht met een decorstuk. In de woorden van onze fotograaf: ‘Laat die plant met rust, vriend!’</p>

    <p>Na nog een sterke afsluiter in de vorm van “Talk About” viel het doek alweer over het optreden, want zo gaat dat tegenwoordig. Meer dan zes nummers hadden wel gemogen, vooral gezien we nog niet de kans hebben gekregen om veel van het nieuwe <em>Noneketanu</em>-materiaal live te ontdekken. Desondanks konden we met een blij gevoel naar huis vertrekken, want tijdens een pandemie met bijbehorende afstandsregels zijn dit soort energieuitspattingen eerder schaars. Het was een fijn weerzien.</p>

    <iframe src="https://open.spotify.com/embed/album/40cUmXr6EfqlLaKQskQLRU" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Howling – <i>Colure</i></h1>
    <h2>★★★</h2>
    <img src="https://www.dansendeberen.be/wp-content/uploads/100915044_2958633157537404_5216139486370463744_o.jpg">
    <p>De Australische singer-songwriter Ry Cuming (Ry X, The Acid) en Duitse muziekproducent Frank Wiedemann (Âme) schreven begin vorig decennium samen een nummer. “Howling” ging door enkele fases, maar het potentieel was meteen duidelijk. Al snel had het nieuwbakken duo een undergroundklassieker beet. Dit smaakte naar meer, zo bleek; het tweetal doopte zich Howling naar die eerste samenwerking, en had in 2015 een eerste langspeler klaar.</p>

    <p><em>Sacred Ground</em></a> is ons, ondanks enkele gebreken, zonder twijfel bijgebleven. Beide artiesten inspireerden elkaar om de beste versie van zichzelf te zijn, met als resultaat een wonderlijke symbiose van intieme singer-songwritermelodieën en expansieve houseklanken. Met <em>Dawn</em> bewees Ry X een jaar later dat hij het ook perfect alleen kan, maar bij momenten was een terugkeer van de beats wel welkom geweest. Nu is die er eindelijk, want het duo heeft de tijd gevonden voor een tweede langspeler. We waren erg benieuwd of die zou kunnen voldoen aan de relatief hoge lat die beide artiesten voor zichzelf hebben gelegd.</p>

    <p><em>Colure</em> opent met een fluistering: “Ellipses I” is een charmant stukje ambient, maar geeft nog niet al te veel geheimen prijs. Die eer is weggelegd aan “Pieces”. We moesten even kijken of dit niet een van de singles was die voorafgaand aan de plaat werden losgelaten, want het kwam ons meteen bekend voor. In elk opzicht is het nummer indicatief van de Howlingformule: twinkelende toetsen maken plaats voor harde bassen, waarna de zweverige, in galm gedrenkte zang van Ry X de show steelt.</p>

    <p>Zo komen de positieve aspecten van de muziek van het duo meteen boven, maar ze brengen ook een minpunt met zich mee: er wordt zeer weinig gebroken met deze formule doorheen de plaat. Dat kan een consistente luisterervaring opleveren, maar gezien <em>Colure</em> bijna zeventig minuten lang is zorgt het vooral dat het verschil tussen nummers wat wazig wordt. Op <em>Sacred Ground</em> waren er nog enkele instrumentale tussenstukjes om voor variatie te zorgen, maar dat aspect is op deze opvolger voornamelijk verdwenen.</p>

    <p>Dit is uiteraard geen aanklacht tegen Ry X, want de Australiër heeft nog steeds de stem van een engel. Het valt ons echter op dat de productie van Frank Wiedemann boeiender en complexer wordt wanneer het duo nummers schrijft die minder berust zijn op een traditionele zanglijn. Single “Dew” zet dit mooi in de verf. Wiedemann haalt geluiden uit allerlei diverse instrumenten en laat deze allemaal een distincte rol op zich nemen, terwijl de stem van zijn tegenspeler bewerkt en herhaald wordt tot er niet veel meer van overblijft. Het resultaat is een van de beste songs op de plaat, en een nodige breuk met de stagnatie die in de voorgaande nummers leek op te treden.</p>

    <p>Er staan gelukkig nog een paar momenten zoals “Dew” op de plaat. ”Phases” kenden we al, maar drie jaar later brengt het nummer ons nog steeds in een minutenlange hypnose. Meteen daarna lijkt “Mother Mother” zich eerst weer braaf aan de formule te gaan houden, maar na een viertal minuten neemt een verslavende instrumentale coda het heft in handen. De spanningsboog staat strak en de drums lijken continu naar iets nieuws op te bouwen. Ook met quasi-afsluiter “Lover” konden we al eerder kennismaken, maar we zijn nog steeds enthousiast over de geslaagde mix van donkere beats, diepe bassen en warme pianoakkoorden.</p>

    <p>Over het laatste grote hoogtepunt zouden we een stuk langer kunnen doorgaan, maar we zullen het bij één paragraaf houden: “The Water”. Dit nummer stond eerder al op <em>Unfurl</em>, de tweede soloplaat van Ry X, maar na het horen van deze versie hebben we het origineel spontaan uit al onze afspeellijsten gegooid. De recyclage van “Howling” konden we nog enigszins begrijpen, gezien dat nummer volledig was heropgenomen om beter in beide albums te passen, maar deze versie van “The Water” komt duidelijk voort uit hetzelfde projectbestand. Waarom de in vergelijking levenloze eerste iteratie überhaupt uitgebracht werd snappen we voor geen meter. Het is echter fijn om dit nummer zijn volle potentieel te zien bereiken.</p>

    <p>De nieuwe Howling is een goede plaat, maar er bestaat zoiets als te veel van het goede, en vooral ook te veel van hetzelfde. Zowat alle nummers kunnen ons bekoren, maar het knippen van het minst boeiende materiaal—zoals leadsingle “Bind”, die nog steeds weinig met ons doet—had <em>Colure</em> meer geschikt gemaakt voor een aandachtige luisterbeurt. Nu zijn we eerder geneigd om de plaat op te zetten als sfeervol achtergrondgeluid. Zo’n album mag er natuurlijk ook zijn, maar ons bewust van het kunnen van Cuming en Wiedemann weten we dat ze net iets beter verdienen.</p>

    <iframe src="https://open.spotify.com/embed/album/1Lca0I1wv9awAPe6DNHOal" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>sleepmakeswaves – <i>these are not your dreams</i></h1>
    <h2>★★★½</h2>
    <img src="https://www.dansendeberen.be/wp-content/uploads/1000x1000-999-16.jpg">

    <p>sleepmakeswaves heeft hun ontstaan te danken aan een bericht op Myspace. In een tijd lang voordat het inmiddels vergane socialemediaplatform erin slaagde om <a href="https://www.theverge.com/2019/3/18/18271023/myspace-music-videos-deleted-2003-2015-server-migration" target="_blank" rel="noopener noreferrer">alle muziek geüpload voor 2015 kwijt te raken in een servermigratie</a>, plaatste Jonathan Khor er een bericht in de hoop muzikanten te kunnen rekruteren voor een nieuw project. Van die initiële lineup blijft intussen enkel bassist Alex Wilson over, maar aan de missie van de groep is doorheen de jaren weinig veranderd: instrumentale rock maken die je bij de keel grijpt. Vaak wordt specifiek het etiket postrock op de groep gekleefd, maar dat hebben we persoonlijk nooit geheel accuraat gevonden; de tempo’s liggen geregeld stukken hoger, en de furieuze drums en occasionele metalriff doen ons het drietal eerder onder progressieve rock plaatsen.</p>

    <p>Van de drie platen die ze vorig decennium uitbrachten is <em>Love of Cartography</em> (2014) ons het meest bijgebleven. Nummers als het sublieme “Emergent” wisten ons te verbluffen in een tijdperk waarin veel gelijkaardige bands terugvielen op bewezen formules, clichés en recyclage. Met <em>Made of Breath Only </em>werd vervolgens een iets zwaardere richting ingeslagen, en hun Brugse passage tijdens de bijbehorende tour had volgens ons zelfs de koppigste metaldiehards overtuigd. Hierna bleef het even stil, maar bij de aankondiging van <em>these are not your dreams</em> begin dit jaar werd een nieuw concept beloofd: geen uniforme, tien nummers tellende plaat, wel drie los uitgebrachte delen die elk een verschillende kant van sleepmakeswaves zouden exploreren.</p>

    <p>Als apparaat om doorheen de plaat verschillende geluiden uit te werken heeft de opdeling in drie ep’s goed gewerkt, maar verder had deze uitgave in delen voor ons niet per se gehoeven. <em>these are not your dreams</em> voelt vollediger als een geheel, al is het bij momenten duidelijk dat de conceptie van de plaat anders verliep dan die van zijn voorgangers. Het enige voordeel dat we kunnen zien is dat bijna zeventig minuten muziek misschien niet altijd even makkelijk te slikken zal vallen, maar dan zien we ons sneller naar hoogtepunten doorheen de tracklist grijpen. Alsnog lijkt het ons toepasselijk om de collectie in delen te bespreken.</p>

    <p>Het eerste deel begint sterk met “the endings that we write”, een epos van ruim elf minuten waarin we zowat alle aspecten van het geluid van sleepmakeswaves horen voorbijzoeven. De brave ambient van de eerste minuut belooft een rustige sfeer, maar niets is minder waar; met een enorme knal vallen vervolgens de gitaren in. Al snel ligt het energieniveau zo hoog dat je er een hele buitenwijk mee van stroom zou kunnen voorzien. Het trio stuurt het nummer langs heel wat pieken en dalen, wat na een achttal minuten cumuleert in een climax waar we kippenvel van krijgen. “batavia” herneemt dit gevoel in compacter formaat. Drummer Tim Adderley smijt zich voor de volledige lengte en loodst de rest van de groep naar een sectie die we bijna als djent zouden durven beschrijven.</p>

    <p>In “cascades” durft sleepmakeswaves voor het eerst zang in hun muziek te verwerken, en dat met groot succes. De stemmen zitten vrij diep in de mix, maar zorgen dat de euforische outro extra hard aankomt. Het nummer vormt een goede overgang naar het tweede deel van de plaat, dat veruit het meest gewaagd aanvoelt. Hoewel er al lang hints van metal in hun muziek zitten, gaat het drietal hier volop voor een harder geluid. “zelda” heeft zelfs een uitgesproken emokant; de zang katapulteert ons spontaan terug naar de jaren negentig. Een golf van bands die deze sound heropgraven werd de laatste jaren al populair, maar de Australiërs geven er een verfrissende eigen draai aan. Onze favoriet is echter met voorsprong “pyramids”, waarin een wat oosters klinkende gitaar zich een weg baant in een stormloop van technische ritmes. Nadat het tempo langzaam wordt opgedreven volgt nog een laatste mokerslag van jewelste.</p>

    <p>Helaas gaat de machine tijdens het derde deel wat sputteren. De laatste vier songs werden opgenomen in volle coronacrisis, en de groepsleden besloten de kans om ‘afstandsmuziek’ te creëren met beide handen te grijpen. Het resultaat schuwt de geluidsmuren van weleer en vertrouwt voor het ritme op elektronische drums. Niet al het materiaal lijkt hier echter volledig op afgestemd. Het verder wonderlijke “serenity now” heeft absoluut geen baat bij de geprogrammeerde slagwerkpatronen; sleepmakeswaves zit hier duidelijk nog in “zelda”-modus, en bij momenten smeekt het nummer om het bijpassende volume van een echt drumstel. We kunnen dan ook “lofi nylon”, dat volledig een nieuwe weg inslaat, aanwijzen als het hoogtepunt van dit laatste deel. Een dergelijke experimentele ballade—compleet met bewerkte stemmen à la <em>22, A Million</em>—was zowat het laatste dat we van deze band verwachtten te horen, maar wat ons betreft mogen ze zich wel vaker bezighouden met dit soort exploraties.</p>

    <p>In dat rijtje hebben we bewust het titelnummer weggelaten, want daarmee zitten we om een andere reden een beetje verveeld. Ook hier durft de band de elektronische aspecten van hun geluid iets verder te ontwikkelen, wat resulteert in een compositie aangedreven door een persistente four-to-the-floorbeat. We dachten meteen aan “Tiger Girl”, waarmee 65daysofstatic <em>We Were Exploding Anyway</em> afsloot. Helaas bereikt het nogal veilige “these are not your dreams” lang niet dezelfde hoogtes als dat nummer, wat het na een plaat vol grootse climaxen en ruw gitaargeweld een weinig toepasselijke afsluiter maakt. Misschien valt hier een metafoor in te zien over de oneindige cyclus van teleurstelling waar de mens mee te kampen heeft—iets wat onze collega’s bij <em>Pitchfork</em> vast zou aanspreken—maar de muziek onderschikken aan het concept levert vaak <a href="https://en.wikipedia.org/wiki/Everything_Now" target="_blank" rel="noopener noreferrer">bedenkelijke resultaten</a> op. Kortom: hier was een laatste explosie écht wel op zijn plaats geweest.</p>

    <p>sleepmakeswaves bevindt zich met hun vierde langspeler in een wat eigenaardige positie. De meer gebrekkige flow en soms gefragmenteerde muzikale keuzes zijn namelijk het resultaat van limitaties die ze zichzelf oplegden. Dit resulteert in veruit de avontuurlijkste plaat van het trio, maar ook de minst geslaagde. Dat laatste moet echter wel relatief beschouwd worden, want een plaat die slechts het niveau ‘zeer goed’ bereikt is eigenlijk nog steeds enig ontzag waard. We zijn blij dat de Australiërs op dit avontuur zijn gegaan, al hopen we dat we bij het samenvatten van hun volgend werk terug overtreffende trappen kunnen bovenhalen.</p>

    <iframe src="https://open.spotify.com/embed/album/797EEW7xnQi2gbJyY8kgyY" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Noa Lee & Vincent Coomans</h1>
    <h3>Den Dreef, Leuven (Inuit Exit)</h3>
    <img src="https://www.dansendeberen.be/wp-content/uploads/64755442_147315333088873_1234684707087127701_n.jpg">

    <p>Het was een mooie, doch bij momenten iets te warme zaterdag toen we gisteren afzakten naar Leuven voor het tweede concert in de Inuit Exit-reeks. Concertorganisatie Inuit zet vijf weken lang elke zaterdag een optreden op poten, met alle respect voor de maatregelen in verband met het coronavirus. Deze nieuwe concertervaring voelt nog erg vreemd aan, maar brengt ook zijn voordelen met zich mee: elk optreden vindt plaats op een unieke locatie, en de mogelijkheid om bands in zo’n intieme setting te zien krijg je niet zo vaak.</p>

    <p>Vincent Coomans (op zijn Frans uitgesproken) had de eer om de avond te openen. De Kortrijkzaan zegt voor zijn project geïnspireerd te zijn door onder andere Sufjan Stevens en Elliott Smith, al durft hij met zijn nummers vaker de elektronischere toer op te gaan. Geflankeerd door multi-instrumentalist en auteur bij dag Jonas Bruyneel—die we ook kennen van het recent ter ziele gegane Uncle Wellington—bracht hij een leuke set die ons doet uitkijken naar de ep die later dit jaar verschijnt.</p>

    <p>Er werd rustig ingezet met “I Will Be Your Man”, initieel een sober duet tussen Vincent en een mellotron. Iets later werd een semiakoestische gitaar bovengehaald, en een aangenaam warm geluid verspreidde zich over het terrein van Oud-Heverlee Leuven. De performance kwam bij momenten wel nog wat onwennig over, en de het huwelijk tussen dromerige gitaarklanken en elektronica zou misschien iets hebben aan een paar sessies relatietherapie. Over het algemeen overtuigden de nummers die meer naar één kant leunden ons dan ook het meest.</p>

    <p>Een van de hoogtepunten van de set kwam in de vorm van “Ordinary People”, een Engelstalige herwerking van “Menselijke Mensen” van Roosbeef. Het origineel liet vorig jaar al een grote indruk op ons na, dus Coomans zou zijn best moeten doen om ons te overtuigen. Dat deed hij, en met verve. We hoorden een inventief, glitchy arrangement waarin vol werd ingezet op de elektronische klanken van Bruyneel. Het tweetal kon het beste in elkaar bovenhalen, wat in de context van het feeërieke decor even als magie aanvoelde.</p>

    <p>Helemaal op punt staat zijn set nog niet, maar we zien heel wat potentieel in Vincent Coomans. Zelfs een zittend publiek kon hij alvast meekrijgen, want toen hij aan de goed gevulde stoelenmassa vroeg om zijn achtergrondzang te verzorgen, werd die wens tot onze verrassing ingewilligd. Even konden we ons één voelen met onze medemens, voor zover dat kan binnen de afstandsregels.</p>

    <iframe src="https://open.spotify.com/embed/track/20vcIzSXqmzqeV3Mgrppbi" frameborder="0" allowtransparency="true" allow="encrypted-media"></iframe>

    <p>De hoofdreden waarom we ons gisteren naar de rand van Leuven begaven was echter een groep die zich Noa Lee laat noemen. De formatie rond Nina Kortekaas verscheen vorig jaar op onze radar toen ze mocht openen voor Arsenal in OLT Rivierenhof. We hebben hen sindsdien ver zien komen, met enkele ijzersterke singles en een passage in het Brusselse Volta. Onze verwachtingen waren dan ook vrij hoog.</p>

    <p>Met “Wet Coats” viel de groep met de deur in huis. We hoorden meteen het grootse Noa Lee waar we zo van zijn gaan houden. De synths zwelden langzaam aan en de gitaararpeggio’s zorgden voor de funky noot. Die energie bleef erin met vroege single “Move Backwards”. We raakten onze zittende positie langzaam maar zeker beu op de tonen van de aanstekelijke baslijn, en naar het einde toe was er nog ruimte voor een klein headbangmoment.</p>

    <p>Ook nu koesteren we deze intieme setting, want we twijfelen er niet aan dat Noa Lee deze tijd volgend jaar de grotere zalen inneemt. De muziek van het trio (dat voor de gelegenheid uitgebreid werd tot een kwartet) is toegankelijk, maar tegelijk ook verdomd interessant, en bezit de epiek van een gemiddeld postrockcollectief zonder te vervallen in clichés. Het vele nieuwe materiaal dat in de set werd verwerkt zette dit alleen maar kracht bij. Op basis van de nummers die we vandaag konden ontdekken—waaronder zelfs een nagelnieuw exemplaar, geschreven tijdens de lockdown—wordt de ons beloofde ep makkelijk een blijvertje.</p>

    <p>Toch zinderde een nagenoeg perfecte renditie van “Your Song” na als absoluut hoogtepunt. De studioversie van dat nummer kreeg ons eerder dit jaar al mee, maar live werd het tot nieuwe hoogtes verheven. Het viertal werkte samen als een geoliede machine toe naar meerdere distincte climaxen, en ondanks de ongewone maatsoort zou het refrein makkelijk meegebruld kunnen worden door een groep veel groter dan onze eenpersoonsbubbel. We bleven achter met een oprechte, brede glimlach.</p>

    <p>Het was enorm fijn om Noa Lee nog eens live te kunnen bewonderen, want zelfs in deze verwarrende tijden stemt hun muziek ons probleemloos gelukkig. Een langere set had wat ons betreft zeker gemogen, maar daar eindigt onze kritiek zowat. Overigens was de locatie was met behulp van de donkere hemel en kleurrijke spots inmiddels nog sprookjesachtiger geworden. Wensen dat een virus de wereld wat vaker bij de keel grijpt lijkt ons iets te verregaand, maar we hopen dat organisatoren zich in de toekomst laten inspireren door de compromissen van deze periode; een concertavond als deze willen we wel vaker meemaken!</p>
    <iframe src="https://open.spotify.com/embed/album/04quBqk8ekLUWU4oIccgL6" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Lip Service, Glass Museum & PAARD.</h1>
    <h3>Gent Jazz 2020</h3>
    <img src="https://www.dansendeberen.be/wp-content/uploads/paard_Melkrock19_Joost-Van-Hoey-4-1024x683.jpg">

    <p>Gent Jazz 1.5 is niet de anderhalfde editie van Gent Jazz; het cijfer verwijst naar de anderhalve meter afstand waarop het festival dit jaar plaatsvindt. De reguliere editie werd—zoals zowat alle zomerfestivals—enkele maanden geleden geschrapt. De organisatie heeft echter ruimte gevonden om een kleinschalige variant te organiseren op de Bijlokesite. Het publiek bevindt zich aan netjes uit elkaar geplaatste tafels, die enkel gereserveerd kunnen worden per ‘bubbel’. Het overmatig gebruik van dat laatste woord bezorgt ons tegenwoordig net geen agressieaanvallen, maar dat waren we snel vergeten bij het aanvangen van de optredens.</p>

    <p>Een onvervalste jazzdag was het zaterdag zeker niet, want de avond werd beleefd doch enthousiast afgetrapt door de lokale rijzende sterren van Lip Service. In februari konden we het kwartet al eens aan het werk zien in de Charlatan. Achteraf gezien bleek het om een van onze laatste concerten voor de gevreesde lockdown te gaan. Het is dan ook erg toepasselijk om de band nog eens live te kunnen bewonderen nu het openbaar leven langzaamaan weer op gang komt.</p>

    <p>Met “Lived Like a God” en “Jetset Suckers” werd al vroeg in de set een kookpunt bereikt. Het is geenszins te horen dat deze groep al maanden niet op een podium heeft gestaan; de songs zitten enorm strak en hun aanstekelijke energie zijn ze door de pauze zeker niet kwijtgeraakt. Na een viertal nummers vroeg zanger-gitarist Kasper Cornelus het publiek om een beoordeling, waarna enkelen overtuigd tien vingers opstaken. Dit stelde hem duidelijk tevreden: ‘We gaan op zijn minst voor een acht.’</p>

    <p>De set bestond uit een gezonde mix van materiaal uit zowel <em>Plot Twist</em> als <em>People’s People</em>, vervolledigd door een duo onuitgebrachte nummers. Een daarvan, “You’ll Be Alright”, horen we graag zo snel mogelijk opnieuw. Het werd gedragen door een verdomd catchy baslijntje verzorgd door Kaspers zus Hannah Cornelus. Kasper zelf wist onze aandacht dan weer te behouden met de vocale uitspattingen die zich hij intussen als handelsmerk kan toe-eigenen.</p>

    <p>We genoten met volle teugen van de drie kwartier die Lip Service op het podium doorbracht, maar het hoogtepunt was zonder twijfel de single “Can’t Have It All”. Alle leden lieten zich van hun beste kant zien, en het resultaat was gewoonweg episch. Na het einde volgde nog een langgerekte reprise waarin toetsenist Mathijs Steels (ook van Shht) volledig los kon gaan op zijn synthorgel. Zo werd de lat door ons eerste post-lockdownoptreden alvast erg hoog gelegd.</p>

    <iframe src="https://open.spotify.com/embed/album/7uk4mAe5oUACk1Hc99q5oz" frameborder="0" allowtransparency="true" allow="encrypted-media"></iframe>

    <p>Na deze triomftocht was het de taak van Glass Museum om het niveau even hoog te houden. Het Brusselse duo houdt zich bezig met het wiskundige aspect van elektronische muziek, wat hen een boeiend, door piano gedomineerd modern jazzgeluid oplevert dat ons wat aan GoGo Penguin doet denken. Antoine en Martin zijn dan wel maar met twee, op het podium klinken ze als iets veel groters.</p>

    <p>Ook voor Glass Museum was het de eerste show sinds de lockdown, maar de groep had de precisie van een geprogrammeerde beat. Openen deden ze met een strakke renditie van “Nimbus”, te vinden op recentste langspeler <em>Reykjavík</em>. De formule van hun muziek werd al snel duidelijk: beide leden beginnen ingetogen, maar bouwen vervolgens synchroon op naar een grootse climax, waarin de drummer gretig gebruikmaakt van zijn crashbekken. We waanden ons bij momenten in een achtervolgingsscène in een spionagethriller; onze tafelgenoot dacht eerder aan <a href="https://www.youtube.com/watch?v=G_sBOsh-vyI" target="_blank" rel="noopener noreferrer">de video voor “Knights of Cydonia”.</a></p>

    <p>Het hoogtepunt kwam naar het midden toe met het wilde “IOTA”, dat bij momenten wat leek op een geschifte jazzversie van <a href="https://music.youtube.com/watch?v=6G3ZWIsOThU" target="_blank" rel="noopener noreferrer">“Walking in the Air”.</a> Meteen daarna volgde nog een binnenkopper in de vorm van de titelsong van <em>Reykjavík</em>. Tijdens beide nummers hoorden we Glass Museum op hun best: euforisch, dansbaar en muzikaal interessant. We zaten al snel mee te bewegen, en de drang weerstaan om onze stoel te verlaten bleek een aartsmoeilijke taak.</p>

    <p>Hierna leek de set helaas wat in een dal terecht te komen. Het publiek begon steeds meer onder elkaar te praten, en na alweer een gelijkaardig klinkend nummer leek het hek van de dam. Gelukkig werd nog triomfantelijk afgesloten met “Clothing”, al had die afsluiter wat ons betreft iets eerder mogen komen. Glass Museum heeft een succesformule beet, maar mag nog net iets meer durven variëren om zonder bedenkingen te scoren op een festivalweide.</p>

    <iframe src="https://open.spotify.com/embed/album/5SzEQZ2YqU2mRe8iWKeVr6" frameborder="0" allowtransparency="true" allow="encrypted-media"></iframe>

    <p>Als laatste was het de beurt aan PAARD. Met slechts twee singles op haar conto staat de groep nog resoluut aan het begin van haar carrière, maar wie de heren al live aan het werk gezien heeft is daar steevast lyrisch over. Het trio bestaat uit Wim Segers (vibrafoon en toetsen), Sigfried Burroughs (slagwerk) en Owen Perry Weston (bas), en creëert samen een geluid dat ergens tussen funk, hiphop en jazz ligt.</p>

    <p>Bij het begin van de set liet Burroughs een klein houten paardje naar beneden zakken op het podium. Segers, compleet met mondmasker, haalde meteen de fles ontsmettingsmiddel boven. We weten niet of paarden besmet kunnen raken met het coronavirus, maar het was alvast een actueel begin voor een intrigerende set. De groep leek wel even tijd nodig te hebben om op gang te komen; de eerste nummers waren leuk, maar gingen al snel allemaal wat dezelfde kant op.</p>

    <p>Alsof zich bewust van onze twijfel blies het drietal ons vervolgens van onze sokken met de vooruitgeschoven single “Oci”. Burroughs ging als een waaghals tekeer op zijn drumstel, terwijl ook vibrafonist Segers complexe patronen moeiteloos voort leek te brengen. Daarenboven was het duidelijk hoe enorm veel plezier de groep had in haar samenspel. Het was een genot om naar te kijken, zelfs vanaf onze matig gepositioneerde tafel. Aan ons kan het niet gelegen hebben, want het volledige publiek was uitzinnig.</p>

    <p>Iets later stelde de groep voor om een stoelendans te organiseren, maar de restanten van de <em>shelter in place</em>-regels leken de Gentenaars nog wat in de weg te staan. Enkelen waagden zich wel aan een plaatselijk danspasje. Intussen kwam op een podium een resem aan klanken voorbij: sinistere experimentele elektronica, gestage hiphopbeats met de occasionele gesproken passage, en uptempo vibrafoonfunk (“Bembé”). Het kaliber van “Oci” werd evenwel niet meer bereikt, behalve dan heel even tijdens “Cluster”, waarin het opnieuw leek alsof we de vonken van het podium zagen spatten.</p>

    <p>PAARD. bracht op Gent Jazz een set die het hoofdlettergebruik in hun naam waardig was. De hoogtepunten waren misschien net iets te duidelijk, maar dat maakte hun passage zeker niet minder genietbaar. Zo blijkt was zittend Gent het met ons eens, want er werd meteen om een bisronde geroepen. Terwijl het langzamerhand ging schemeren volgden nog enkele improvisaties, de perfecte soundtrack om voldaan de nacht mee in te trekken.</p>

    <iframe src="https://open.spotify.com/embed/album/7M63ul0kf3D7H38vb6NPRo" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Big Black Delta – <i>4</i></h1>
    <h2>★★★★</h2>
    <img src="https://www.dansendeberen.be/wp-content/uploads/1000x1000-999-15.jpg">

    <p>Jonathan Bates maakte zijn intrede in de muziekindustrie met de het project Mellowdrone, een rockgroep die tussen 1999 en 2009 twee langspelers en een handvol ep’s op de wereld losliet. Zijn soloproject zal de meesten intussen echter bekender voorkomen. De conceptie van Big Black Delta vond plaats nadat Bates gefrustreerd raakte door de logistieke aspecten van het spelen in een band. Met wat hulp van Nine Inch Nails-bijdrager Alessandro Cortini had hij al snel een nieuw elektronisch geluid gevonden. Een versie van zijn debuutplaat verscheen al in 2011, maar twee jaar later kreeg <em>Big Black Delta</em> in herwerkte vorm een grootschalige uitgave. Sinds die plaat zijn wij alvast verkocht; we kunnen nog steeds niet genoeg krijgen van klassieker in wording “Capsize”.</p>

    <p>Drie jaar later volgde een plaat die wel volledig bestond uit nieuw materiaal. Op <em>Trágame Tierra</em> werkte de Angeleno zijn inmiddels herkenbare geluid verder uit, wat resulteerde in onder andere de geweldige jarentachtigpastiche van “RCVR” (met Debbie Gibson) en de alternatieve clubbeats van “Overlord” (met Mellowdrone-bassiste Camila Grey). We konden eigenlijk alleen de langdradige ambient van de titelsong als zwakke schakel aanwijzen. Helaas volgde een jaar later een volledige plaat gewijd aan deze omweg. Om heel eerlijk te zijn hebben we <em>whoRU812</em> maar één keer opgezet, en hoewel het vast degelijk zou dienstdoen als soundtrack voor een imaginaire film misten we de energie van Bates’ eerdere werk toch wel enorm.</p>

    <p>Het heeft hem iets meer tijd gekost dan gewoonlijk, maar deze week ligt album nummer vier eindelijk in de rekken. Het kind heeft de eenvoudige naam <em>4</em> gekregen en mag groots openen met het vooruitgeschoven “Lord Only Knows”. Een stoutmoedige elektrische gitaar—vaak de grote afwezige in eerder Big Black Delta-werk—geeft aan dat dit een andere plaat wordt. Naar het einde toe zorgt een heldere pianolijn voor de nodige epiek. “Vessel” komt ons al iets bekender voor, maar ook hier horen we enkele nieuwigheden, waaronder een lieflijk belletje en glitchy geluiden waarvan we niet zeker zijn of ze door een gitaar of een computer zijn voortgebracht.</p>

    <p>Na de dromerige ballade “Politics of Living” (en helaas ook na drie opeenvolgende fadeouts; een imaginatiever einde had wat ons betreft beter gewerkt) is het de beurt aan “Summoner”. Als single werd dat nummer al meteen tot een van onze favorieten gekatapulteerd, en in de context van <em>4</em> klinkt het zowaar nog beter. Ruim vier minuten neemt Bates ons mee op een avontuurlijke tocht door zijn synthkoninkrijk, zonder ook maar één keer zijn stem te gebruiken. Het resultaat is tegelijk sinister en dansbaar en smeekt om de repeatknop.</p>

    <p>Een perfect album is <em>4</em> evenwel niet, en we kunnen een aantal nummers aanwijzen als minder essentieel. Met de rechtdoorzee riffs van “Heaven Here I Come” is niets mis, maar Bates’ ervaring met elektronica speelt hem hier parten; de compressor staat veel te hard, waardoor we het gevoel krijgen dat de gitaar met net iets te veel moeite in het arrangement geduwd is. Ook “Ballad of the Codependent” had niet per se gehoeven, al doet het zijn werk als smaakvol tussenstukje wel behoorlijk. Wel lijkt de sterkte van de individuele songs op dit album iets minder uit te maken. Waar <em>Big Black Delta</em> vrij lukraak bijeengeworpen klonk is <em>4</em> van begin tot einde een cohesief verhaal, waar we ons nog vaak volledig naar zien luisteren.</p>

    <p>Moeten we echter nog één individuele song aanwijzen, dan wordt dat ongetwijfeld “Sunday”, het kloppend hart van de plaat. Het nummer bestaat uit niet veel meer dan een piano en wat atmosferische synthgeluiden, maar het resultaat is bloedmooi. Anders dan de eerdere ambientexploraties van de man, die vaak iets te veel teerden op langgerekte synthdrones en nazinderende akkoorden, is “Sunday” elke seconde waard en raken we spontaan in een trance. We kijken er al naar uit om met deze parel in slaap te vallen, om vervolgens te kunnen dromen over boottochten op rustige zee en lange avonden onder de sterren, liefst van al met een geliefde waar je geen anderhalve meter afstand van moet houden.</p>

    <p>Met <em>4</em> levert Jonathan Bates zijn beste muzikale geheel tot nu toe af. Hoewel een aantal nummers iets minder indruk maken, doen ze nooit al te veel af aan de luisterervaring. Zo blijkt heeft de albumtitel dan ook onze score voorspeld. Het is duidelijk dat Big Black Delta nog steeds voor innovatie staat, en als dat pareltjes als “Summoner” en “Sunday” blijft opleveren, dan luisteren we maar al te graag mee.</p>

    <iframe src="https://open.spotify.com/embed/album/6FueCYkQv9Vd7Od3IzJT8O" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Awolnation – <i>Angel Miners & the Lightning Riders</i></h1>
    <h2>★★</h2>
    <img src="https://www.dansendeberen.be/wp-content/uploads/1000x1000-999-13.jpg">

    <p>We hebben het carrièrepad van Awolnation al altijd enorm boeiend gevonden, maar vaak niet op de juiste manier. Het verhaal van de formatie begon nochtans veelbelovend: Aaron Bruno was al een tiental jaar actief in een resem aan andere groepen, maar had met zijn eerste solosingle meteen beet. <em>Megalithic Symphony</em>, de plaat waar “Sail” op te vinden was, is wat ons betreft nog steeds een van de beste albums in zijn genre. De elf volwaardige songs springen tussen onweerstaanbare pop met een sinister hiphopkantje en het hardere werk, soms zelfs in hetzelfde nummer (de geweldige odyssee die zich “Knights of Shame” mag noemen), en konden allemaal moeiteloos scoren.</p>

    <p>Het ging echter grandioos fout bij opvolger <em>Run</em>. Bruno nam de plaat bijna volledig zelf op, en lijkt in het proces de sterktes van zijn doorbraakalbum totaal te zijn vergeten. Afgezien van één sterk popnummer in de vorm van “Hollow Moon (Bad Wolf)” zijn zowat alle songs sloom, vrij van energie, of soms gewoon ronduit slecht. <i>Here Come the Runts</i>, dat twee jaar geleden verscheen, wist gelukkig wat van ons oude enthousiasme terug te brengen, al betekenden een paar bedenkelijke zijwegen dat het niveau van het debuut nog steeds niet volledig terug in zicht was. We hoopten dan ook dat nummer vier de opwaartse trend zou voortzetten.</p>

    <p>Helaas kunnen we na het beluisteren van <em>Angel Miners &amp; the Lightning Riders</em> niet bepaald tot die conclusie komen. Het is wederom een gefragmenteerde plaat geworden, gaande van sterke nummers tot bedenkelijke afkooksels daarvan. We raken er steeds meer van overtuigd dat Aaron Bruno doorheen de jaren langzaamaan is vergeten hoe hij een goed nummer schrijft, en in plaats daarvan ideeën allerhande naar de muur gooit om te zien wat blijft plakken, waar af en toe toevalligerwijs eens een goed resultaat uit komt. <em>Here Come the Runts</em> bood nog heel wat voltreffers, maar op <em>Angel Miners</em> zijn ze eerder schaars.</p>

    <p>“The Best” zet het geheel nochtans redelijk goed in. Het nummer klinkt als de themamuziek voor een actieserie, compleet met diepe blazers en ritmische gitaren. Met “Slam (Angel Miners)” stort de plaat echter meteen in de afgrond. Het moment aan 3:52 is misschien het meest schrijnend: Bruno schreeuwt de longen uit zijn lijf, waarna een lachwekkend rustige beat wordt ingezet. Gitaar en bas spelen samen een simplistische riff, een irritant chromatisch melodietje herhaalt zich (Is het een viool? Is het een synthesiser? Wie zal het zeggen?), en Bruno citeert Jason Derulo-gewijs nog even de albumtitel, alsof die enthousiasme zou moeten opwekken. Vervolgens verdwijnt het nummer langzaam in het niets, zonder climax of conclusie. We kunnen ons moeilijk voorstellen dat iemand bij het label onder de indruk was van dit resultaat, dus gaan we er maar vanuit dat Bruno zich 24/7 laat omringen door een betrouwbare groep ja-knikkers.</p>

    <p>Ook de rest van de plaat staat bol van dit soort contradicties. “California Halo Blue”, hoewel niks dat we nooit eerder hebben gehoord, is een charmante ballade die zijn belofte van epiek als een van weinige songs op deze plaat daadwerkelijk waarmaakt. “Mayday!!! Fiesta Fever” is nog beter, en maakt met zijn meezingbaar refrein en geweldige breakdown als enige echt iets in ons los. Ironisch genoeg lijkt “Radical” dan weer een oefening in braafheid begeleid door afgezaagde akkoordprogressies, en was “Pacific Coast Highway in the Movies” met gastzanger Rivers Cuomo net als het gros van het recente oeuvre van Weezer beter op de vloer van de opnamestudio blijven liggen.</p>

    <p>Afsluiter “I’m a Wreck” lijkt initieel nog beloftevol, want de rauwe energie die de gitaren beloven was vaak de grote afwezige op deze plaat. Een al te bevredigende conclusie wordt het echter niet, want alweer voelt Bruno de noodzaak om metalriffs te combineren met langzame, in galm gedrenkte beats, die hun impact volledig missen. Dat dergelijke productiekeuzes ons op <em>Megalithic Symphony</em> minder stoorden maakt één ding erg duidelijk: die nummers waren gewoon beter. De zoveelste instantie van de “Sail”-drummachine vervangen door metalinstrumentatie had de verzameling ronduit vervelende nummers in deze lijst niet beluisterbaarder gemaakt.</p>

    <p>Het is jammer om Awolnation steeds meer te zien veranderen in een soort minder succesvolle Imagine Dragons, want er zit nog steeds potentieel in de muziek van Aaron Bruno. Dat hij dat potentieel maar af en toe kan waarmaken zijn we intussen echter wel gewend, dus het klopt niet helemaal om <em>Angel Miners &amp; the Lightning Riders</em> een teleurstelling te noemen. We kunnen alleen doen wat we vijf jaar geleden ook met <em>Run</em> deden: twee nummers opslaan en verder gaan met onze dag. Tja.</p>

    <iframe src="https://open.spotify.com/embed/album/4lO7GONtjBvEqVDc5UQurZ" frameborder="0" allowtransparency="true" allow="encrypted-media"></iframe>

    <img class="divider">

    <!-- -->
    <h1>Mystery Jets – <i>A Billion Heartbeats</i></h1>
    <h2>★★★</h2>
    <img src="https://www.dansendeberen.be/wp-content/uploads/1000x1000-999-12.jpg">

    <p>Eindelijk is het zover: de Mystery Jets laten hun nieuwe plaat op de wereld los. De groep, afkomstig van een pittoresk eiland omringd door de Londense drukte, had een lastige taak voor de boeg: het opvolgen van <em>Curve of the Earth</em>, hun meesterwerk uit 2016. De aanloop naar die opvolger liep echter niet van een leien dakje. In oktober belandde zanger Blaine Harrison in het ziekenhuis voor een dringende operatie, waardoor alles meteen zes maanden werd opgeschoven: de tournee, die hen doorheen het Verenigd Koninkrijk zou brengen, maar ook deze plaat, die op het punt stond om het levenslicht te zien.</p>

    <p>We hadden het er al over in onze recensie van de titelsong, die in februari als single werd uitgebracht: de promotiecyclus van deze plaat heeft irritant lang aangesleept. Ons begrip voor dit soort acties wordt steeds kleiner nu ook acts als <a href="https://www.billboard.com/articles/columns/pop/9340675/haim-postpone-album" target="_blank" rel="noopener noreferrer">Haim</a> en <a href="https://www.rollingstone.com/music/music-news/sam-smith-to-die-for-album-title-change-postponed-coronavirus-975092/" target="_blank" rel="noopener noreferrer">Sam Smith</a> hun afgewerkte albums uitstellen door de coronapandemie. Overmacht is één ding, maar moet bij een uitgestelde tour ook echt een uitgestelde plaat horen? Hoe dan ook heeft die keuze een nefast effect op <em>A Billion Heartbeats</em>; het enthousiasme dat we initieel overhielden aan “Hospital Radio” is doorheen de negen maanden die erop volgden langzaam weggeëbd, tot er maar een schaduw meer van overbleef.</p>

    <p>Opener “Screwdriver” komt gelukkig nog steeds goed binnen. Het nummer is ruwer dan we van Mystery Jets gewend zijn, met de nodige hardrockriffs en stevige drums die het energieniveau de hoogte in jagen. “Petty Drone” fuseert <a href="https://soundcloud.com/amazon-music/temples-henrys-cake" target="_blank" rel="noopener noreferrer">Temples</a>-esque psychedelia met de americana van <em>Radlands</em>, en weet ook te scoren. Het openingstrio wordt compleet gemaakt door “History Has its Eyes on You”, een ontspannen indiepopmeezinger die lijkt te mikken op zowel de radio als de festivalweide.</p>

    <p>Helaas is na deze drie nummers al duidelijk wat het opzet van <em>A Billion Heartbeats</em> is: doorheen zijn 48 minuten vasthouden aan eenzelfde klankpalet. Het resultaat is een album dat uitblinkt in cohesie, maar niet bepaald in opwindendheid; echte verrassingen blijven uit, en sommige nummers gaan klinken als de saaiere tegenpool van iets dat we eerder al hoorden. Voor elke “Hospital Radio” is er een in vergelijking catharsisloos “A Billion Heartbeats”, voor elke “History Has its Eyes on You” een minder catchy “Campfire Song”.</p>

    <p>De dubieuze eer van dieptepunt gaat naar “Endless City”, dat de rol van dromerige adempauze op zich moet nemen. Het nummer komt over als een onderontwikkelde demo, zowel sonisch als inhoudelijk, en maakt bitter weinig in ons los. Een tigste beluistering van “Hospital Radio” kan dit gelukkig wegspoelen, maar is meteen ook het laatste hoogtepunt. De vier overgebleven nummers zijn charmant, maar nooit echt geweldig, en we kunnen alleen maar concluderen dat ze het lange wachten niet helemaal waard zijn geweest.</p>

    <p><em>A Billion Heartbeats</em> is geen slechte plaat, maar wanneer zelfs het bonusmateriaal van <em>Curve of the Earth</em> de meeste van deze nummers met gemak overtreft, zijn we genoodzaakt dit te zien voor wat het helaas is: een stap achteruit. Degelijke songs zijn er genoeg, maar niets komt echt in de buurt van “Hospital Radio”, dat vorige zomer als enige een echt blijvende indruk op ons maakte. We zijn magie gewend van Mystery Jets; die is hier eerder schaars. Na de aaneenrijging van anticlimaxen die de voorbije maand tekende zijn we wat verdoofd geraakt voor het concept, maar dat neemt niet weg dat dit een betere plaat had kunnen zijn.</p>

    <iframe src="https://open.spotify.com/embed/album/5DluIuRDrGnmYONlKPkUVx" frameborder="0" allowtransparency="true" allow="encrypted-media"></iframe>
</body>
